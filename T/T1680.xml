<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">CBETA電子佛典(量化分析版)</title>
                <title type="subordinate">一百五十讚佛頌</title>
                <author>Dharma Drum Buddhist College, Library and Information Center, Digital
                    Archives Section 法鼓佛教學院 圖書資訊館 數位典藏組</author>
                <sponsor>國家科學委員會</sponsor>
                <principal>Jen Jou (Joey) Hung, 洪振洲</principal>
                <respStmt>
                    <resp>資料轉換</resp>
                    <name>周邦信</name>
                </respStmt>
            </titleStmt>
            <publicationStmt>
                <publisher>法鼓佛教學院</publisher>
                <address>
                    <addrLine>20842 新北市金山區法鼓路620號</addrLine>
                    <addrLine>da@dila.edu.tw</addrLine>
                </address>
                <date>2012-2016</date>
                <availability>
                    <p>This document is published under a CC Attribution-Share Alike License</p>
                </availability>
            </publicationStmt>
            <sourceDesc>
                <bibl>
                    <title type="main">CBETA 電子佛典集成</title>
                    <editor>Chinese Buddhist Electornic Text Association (CBETA)</editor>
                    <pubPlace>臺灣‧臺北</pubPlace>
                    <publisher>Chinese Buddhist Electornic Text Association (CBETA)</publisher>
                    <date>2015-10-15</date>
                    <biblScope type="vol">T32</biblScope>
                    <idno type="Taisho">T32n1680</idno>
                </bibl>
            </sourceDesc>
        </fileDesc>
    </teiHeader>
    <text>
        <body><lb
 n="0758b20" ed="T"/><lb
 n="0758b21" ed="T"/><lb
 n="0758b22" ed="T"/>
<ab type='juan' subtype='open'>一百五十讚佛頌</ab><lb
 n="0758b23" ed="T"/><lb
 n="0758b24" ed="T"/><byline>尊者摩咥里制吒造</byline><lb
 n="0758b25" ed="T"/><byline>大唐沙門義淨於那爛陀寺譯</byline><lb
 n="0758b26" ed="T"/><div type='jing' level='1'><ab type='verse'>
世尊最殊勝，　　善斷諸惑種，　　<lb
 n="0758b27" ed="T"/>無量勝功德，　　總集如來身。　　<lb
 n="0758b28" ed="T"/>唯佛可歸依，　　可讚可承事，　　<lb
 n="0758b29" ed="T"/>如理思惟者，　　宜應住此教。　　<pb n="0758c" ed="T" id="T32.1680.0758c"/><lb
 n="0758c01" ed="T"/>諸惡煩惱習，　　護世者已除，　　<lb
 n="0758c02" ed="T"/>福智二俱圓，　　唯尊不退沒。　　<lb
 n="0758c03" ed="T"/>縱生惡見者，　　於尊起嫌恨，　　<lb
 n="0758c04" ed="T"/>伺求身語業，　　無能得瑕隙。　　<lb
 n="0758c05" ed="T"/>記我得人身，　　聞法生歡喜，　　<lb
 n="0758c06" ed="T"/>譬如巨海內，　　盲龜遇楂穴。　　<lb
 n="0758c07" ed="T"/>忘念恒隨逐，　　惑業墮深坑，　　<lb
 n="0758c08" ed="T"/>故我以言詞，　　歎佛實功德。　　<lb
 n="0758c09" ed="T"/>牟尼無量境，　　聖德無邊際，　　<lb
 n="0758c10" ed="T"/>為求自利故，　　我今讚少分。　　<lb
 n="0758c11" ed="T"/>敬禮無師智，　　希有眾事性，　　<lb
 n="0758c12" ed="T"/>福慧及威光，　　誰能知數量？　　<lb
 n="0758c13" ed="T"/>如來德無限，　　無等無能說，　　<lb
 n="0758c14" ed="T"/>我今求福利，　　假讚以名言。　　<lb
 n="0758c15" ed="T"/>我智力微淺，　　佛德無崖際，　　<lb
 n="0758c16" ed="T"/>唯願大慈悲，　　拯我無歸處。　　<lb
 n="0758c17" ed="T"/>怨親悉平等，　　無緣起大悲，　　<lb
 n="0758c18" ed="T"/>普於眾生界，　　恒作真善友。　　<lb
 n="0758c19" ed="T"/>內財尚能捨，　　何況於外財，　　<lb
 n="0758c20" ed="T"/>尊無悋惜心，　　求者滿其願。　　<lb
 n="0758c21" ed="T"/>以身護彼身，　　以命贖他命，　　<lb
 n="0758c22" ed="T"/>全軀救一鴿，　　歡喜無慳悋。　　<lb
 n="0758c23" ed="T"/>尊不畏惡道，　　亦不貪善趣，　　<lb
 n="0758c24" ed="T"/>但為心澄潔，　　尸羅由此成。　　<lb
 n="0758c25" ed="T"/>常離諸邪曲，　　恒親質直者，　　<lb
 n="0758c26" ed="T"/>諸業本性空，　　唯居第一義。　　<lb
 n="0758c27" ed="T"/>眾苦逼其身，　　尊能善安慮，　　<lb
 n="0758c28" ed="T"/>正智斷諸惑，　　有過悉興悲。　　<lb
 n="0758c29" ed="T"/>殉命濟他難，　　生無量歡喜，　　<pb n="0759a" ed="T" id="T32.1680.0759a"/><lb
 n="0759a01" ed="T"/>如死忽重蘇，　　此喜過於彼。　　<lb
 n="0759a02" ed="T"/>怨對害其身，　　一切時恒惱，　　<lb
 n="0759a03" ed="T"/>不觀其過惡，　　常起大悲心。　　<lb
 n="0759a04" ed="T"/>正遍菩提種，　　心恒所珍玩，　　<lb
 n="0759a05" ed="T"/>大雄難勝智，　　無有能及者。　　<lb
 n="0759a06" ed="T"/>無等菩提果，　　苦行是其因，　　<lb
 n="0759a07" ed="T"/>由此不顧身，　　勤修諸勝品。　　<lb
 n="0759a08" ed="T"/>豪貴與貧賤，　　等引以大悲，　　<lb
 n="0759a09" ed="T"/>於諸差別中，　　而無高下想。　　<lb
 n="0759a10" ed="T"/>勝樂等持果，　　心無有貪著，　　<lb
 n="0759a11" ed="T"/>普濟諸群生，　　大悲無間斷。　　<lb
 n="0759a12" ed="T"/>尊雖遭極苦，　　於樂不悕求，　　<lb
 n="0759a13" ed="T"/>妙智諸功德，　　殊勝無能共。　　<lb
 n="0759a14" ed="T"/>染淨諸雜法，　　簡偽取其真，　　<lb
 n="0759a15" ed="T"/>如清淨鵝王，　　飲乳棄其水。　　<lb
 n="0759a16" ed="T"/>於無量億劫，　　勇猛趣菩提，　　<lb
 n="0759a17" ed="T"/>於彼生生中，　　喪身求妙法。　　<lb
 n="0759a18" ed="T"/>三僧祇數量，　　精勤無懈惓，　　<lb
 n="0759a19" ed="T"/>持此為勝伴，　　以證妙菩提。　　<lb
 n="0759a20" ed="T"/>尊無嫉姤心，　　於劣除輕想，　　<lb
 n="0759a21" ed="T"/>平等無乖諍，　　勝行悉圓成。　　<lb
 n="0759a22" ed="T"/>尊唯重因行，　　非求果位圓，　　<lb
 n="0759a23" ed="T"/>遍修諸勝業，　　眾德自成滿。　　<lb
 n="0759a24" ed="T"/>勤修出離法，　　超昇眾行頂，　　<lb
 n="0759a25" ed="T"/>坐臥經行處，　　無非勝福田。　　<lb
 n="0759a26" ed="T"/>拔除眾過染，　　增長清淨德，　　<lb
 n="0759a27" ed="T"/>斯由積行成，　　唯尊最無上。　　<lb
 n="0759a28" ed="T"/>眾福皆圓滿，　　諸過悉蠲除，　　<lb
 n="0759a29" ed="T"/>如來淨法身，　　塵習皆已斷。　　<pb n="0759b" ed="T" id="T32.1680.0759b"/><lb
 n="0759b01" ed="T"/>資糧集更集，　　功歸調御身，　　<lb
 n="0759b02" ed="T"/>欲求於譬類，　　無能與佛等。　　<lb
 n="0759b03" ed="T"/>遍觀諸世間，　　災橫多障惱，　　<lb
 n="0759b04" ed="T"/>縱有少分善，　　易得為比對；　　<lb
 n="0759b05" ed="T"/>遠離諸過患，　　湛然安不動，　　<lb
 n="0759b06" ed="T"/>最勝諸善根，　　無能為譬喻。　　<lb
 n="0759b07" ed="T"/>如來智深遠，　　無底無邊際，　　<lb
 n="0759b08" ed="T"/>世事喻佛身，　　牛跡方大海。　　<lb
 n="0759b09" ed="T"/>深仁荷一切，　　世間無有比，　　<lb
 n="0759b10" ed="T"/>大地持重擔，　　喻此實為輕。　　<lb
 n="0759b11" ed="T"/>愚癡闇已除，　　牟尼光普照，　　<lb
 n="0759b12" ed="T"/>世智非能譬，　　如螢對日光。　　<lb
 n="0759b13" ed="T"/>如來三業淨，　　秋月皎空池，　　<lb
 n="0759b14" ed="T"/>世潔喻佛身，　　俱成塵濁性。　　<lb
 n="0759b15" ed="T"/>如上諸所引，　　世中殊勝事，　　<lb
 n="0759b16" ed="T"/>佛法逈超過，　　俗事可哀愍。　　<lb
 n="0759b17" ed="T"/>聖法珍寶聚，　　佛最居其頂，　　<lb
 n="0759b18" ed="T"/>無上無比中，　　唯佛與佛等。　　<lb
 n="0759b19" ed="T"/>如來聖智海，　　隨樂歎少分，　　<lb
 n="0759b20" ed="T"/>鄙詞讚勝德，　　對此實多慚。　　<lb
 n="0759b21" ed="T"/>時俗覩降魔，　　一切咸歸伏，　　<lb
 n="0759b22" ed="T"/>觀彼同真性，　　我謂等輕毛。　　<lb
 n="0759b23" ed="T"/>假令大戰陣，　　智勇能摧伏，　　<lb
 n="0759b24" ed="T"/>聖德超世間，　　降彼非為喻。　　<lb
 n="0759b25" ed="T"/>隣次降魔後，　　於夜後分中，　　<lb
 n="0759b26" ed="T"/>斷諸煩惱習，　　勝德皆圓滿。　　<lb
 n="0759b27" ed="T"/>聖智除眾闇，　　超過千日光，　　<lb
 n="0759b28" ed="T"/>摧伏諸邪宗，　　希有無能比。　　<lb
 n="0759b29" ed="T"/>三善根圓滿，　　永滅貪恚癡，　　<pb n="0759c" ed="T" id="T32.1680.0759c"/><lb
 n="0759c01" ed="T"/>種習悉已除，　　清淨無能喻。　　<lb
 n="0759c02" ed="T"/>妙法尊恒讚，　　不正法恒非，　　<lb
 n="0759c03" ed="T"/>於斯邪正處，　　心無有憎愛。　　<lb
 n="0759c04" ed="T"/>於聖弟子眾，　　及外道師徒，　　<lb
 n="0759c05" ed="T"/>於彼違順中，　　佛心初無二。　　<lb
 n="0759c06" ed="T"/>於德情無著，　　德者亦非貪，　　<lb
 n="0759c07" ed="T"/>善哉極無垢，　　聖智恒圓潔。　　<lb
 n="0759c08" ed="T"/>諸根常湛寂，　　永離迷妄心，　　<lb
 n="0759c09" ed="T"/>於諸境界中，　　現量由親覩。　　<lb
 n="0759c10" ed="T"/>念慧窮真際，　　非凡愚所測，　　<lb
 n="0759c11" ed="T"/>善安立語言，　　證彼亡言處。　　<lb
 n="0759c12" ed="T"/>寂靜無礙光，　　皎潔逾輝映，　　<lb
 n="0759c13" ed="T"/>妙色世希有，　　孰不懷敬心？　　<lb
 n="0759c14" ed="T"/>若有暫初觀，　　或復恒瞻覩，　　<lb
 n="0759c15" ed="T"/>妙相曾無二，　　前後悉同歡。　　<lb
 n="0759c16" ed="T"/>最勝威德身，　　觀者心無厭，　　<lb
 n="0759c17" ed="T"/>縱經無量劫，　　欣仰似初觀。　　<lb
 n="0759c18" ed="T"/>所依之德體，　　能依之德心，　　<lb
 n="0759c19" ed="T"/>性相二俱融，　　能所初無異。　　<lb
 n="0759c20" ed="T"/>如斯善逝德，　　總集如來躬，　　<lb
 n="0759c21" ed="T"/>離佛相好身，　　餘非所安處。　　<lb
 n="0759c22" ed="T"/>我因先世福，　　幸遇調御師，　　<lb
 n="0759c23" ed="T"/>仰讚功德山，　　遠酬尊所記。　　<lb
 n="0759c24" ed="T"/>一切有情類，　　皆因煩惱持，　　<lb
 n="0759c25" ed="T"/>唯佛能善除，　　由悲久住世。　　<lb
 n="0759c26" ed="T"/>誰當先敬禮，　　唯佛大悲尊，　　<lb
 n="0759c27" ed="T"/>聖德超世間，　　悲願處生死。　　<lb
 n="0759c28" ed="T"/>尊居寂靜樂，　　處濁為群生，　　<lb
 n="0759c29" ed="T"/>永劫久精勤，　　慈心為一切。　　<pb n="0760a" ed="T" id="T32.1680.0760a"/><lb
 n="0760a01" ed="T"/>從真還利俗，　　由悲所引生，　　<lb
 n="0760a02" ed="T"/>如呪出潛龍，　　興雲注甘雨。　　<lb
 n="0760a03" ed="T"/>恒居勝定位，　　等觀以怨親，　　<lb
 n="0760a04" ed="T"/>兇嶮倡聒人，　　投身歸聖德。　　<lb
 n="0760a05" ed="T"/>神通師子吼，　　宣言三界尊，　　<lb
 n="0760a06" ed="T"/>久已厭名聞，　　由悲自稱讚。　　<lb
 n="0760a07" ed="T"/>常修利他行，　　曾無自利心，　　<lb
 n="0760a08" ed="T"/>慈念遍眾生，　　於己偏無愛。　　<lb
 n="0760a09" ed="T"/>悲願無邊際，　　逐器化群生，　　<lb
 n="0760a10" ed="T"/>隨處皆饒益，　　猶如散祭食。　　<lb
 n="0760a11" ed="T"/>深心念一切，　　恒不捨須臾，　　<lb
 n="0760a12" ed="T"/>利彼反遭辱，　　由咎非佛作。　　<lb
 n="0760a13" ed="T"/>慈音演妙義，　　誠諦非虛說，　　<lb
 n="0760a14" ed="T"/>廣略任機緣，　　半滿隨時轉。　　<lb
 n="0760a15" ed="T"/>若聞尊演說，　　孰不歎希奇，　　<lb
 n="0760a16" ed="T"/>縱令懷惡心，　　有智咸歸信。　　<lb
 n="0760a17" ed="T"/>義詞恒善巧，　　或復出麁言，　　<lb
 n="0760a18" ed="T"/>利益悉不虛，　　故並成真妙。　　<lb
 n="0760a19" ed="T"/>柔軟及麁獷，　　隨事化眾生，　　<lb
 n="0760a20" ed="T"/>聖智無礙心，　　一味皆平等。　　<lb
 n="0760a21" ed="T"/>勝哉無垢業，　　善巧喻良工，　　<lb
 n="0760a22" ed="T"/>成此微妙身，　　演斯珍寶句。　　<lb
 n="0760a23" ed="T"/>覩者皆歡喜，　　聞說並心開，　　<lb
 n="0760a24" ed="T"/>美顏宣妙詞，　　如月流甘露。　　<lb
 n="0760a25" ed="T"/>慈雲灑法雨，　　能清染欲塵，　　<lb
 n="0760a26" ed="T"/>如彼金翅王，　　吞滅諸龍毒，　　<lb
 n="0760a27" ed="T"/>能殄無明闇，　　喻如千日光，　　<lb
 n="0760a28" ed="T"/>摧碎我慢山，　　譬猶天帝杵。　　<lb
 n="0760a29" ed="T"/>現證非虛謬，　　靜慮除亂心，　　<pb n="0760b" ed="T" id="T32.1680.0760b"/><lb
 n="0760b01" ed="T"/>如實善修行，　　三事皆圓滿。　　<lb
 n="0760b02" ed="T"/>創聞佛所說，　　心喜已開明，　　<lb
 n="0760b03" ed="T"/>從此善思惟，　　消除諸垢染。　　<lb
 n="0760b04" ed="T"/>遭苦能安慰，　　放逸令生怖，　　<lb
 n="0760b05" ed="T"/>著樂勸厭心，　　隨事皆開誘。　　<lb
 n="0760b06" ed="T"/>上智證法喜，　　中根勝解生，　　<lb
 n="0760b07" ed="T"/>淺劣發信心，　　尊言遍饒益。　　<lb
 n="0760b08" ed="T"/>善拔諸邪見，　　引之趣涅槃，　　<lb
 n="0760b09" ed="T"/>罪垢能洗除，　　由尊降法雨。　　<lb
 n="0760b10" ed="T"/>一切智無礙，　　恒住正念中，　　<lb
 n="0760b11" ed="T"/>如來所記莂，　　一向非虛謬。　　<lb
 n="0760b12" ed="T"/>無非處非時，　　亦無非器轉，　　<lb
 n="0760b13" ed="T"/>尊言不虛發，　　聞者悉勤修。　　<lb
 n="0760b14" ed="T"/>一路勝方便，　　無雜可修學，　　<lb
 n="0760b15" ed="T"/>初中後盡善，　　餘教所皆無。　　<lb
 n="0760b16" ed="T"/>如斯一向善，　　狂愚起謗心，　　<lb
 n="0760b17" ed="T"/>此教若生嫌，　　無怨與斯等。　　<lb
 n="0760b18" ed="T"/>歷劫為群迷，　　備經眾苦毒，　　<lb
 n="0760b19" ed="T"/>此教縱非善，　　念佛尚應修。　　<lb
 n="0760b20" ed="T"/>況能大饒益，　　復宣深妙義，　　<lb
 n="0760b21" ed="T"/>縱使頭被焚，　　先應救此教。　　<lb
 n="0760b22" ed="T"/>自在菩提樂，　　聖德恒淡然，　　<lb
 n="0760b23" ed="T"/>皆由此教生，　　證彼亡言處。　　<lb
 n="0760b24" ed="T"/>世雄真實教，　　邪宗聞悉驚，　　<lb
 n="0760b25" ed="T"/>魔王懷惱心，　　人天生勝喜。　　<lb
 n="0760b26" ed="T"/>大地無分別，　　平等普能持，　　<lb
 n="0760b27" ed="T"/>聖教利群生，　　邪正俱蒙益。　　<lb
 n="0760b28" ed="T"/>暫聞佛所說，　　金剛種已成，　　<lb
 n="0760b29" ed="T"/>縱未出樊籠，　　終超死行處。　　<pb n="0760c" ed="T" id="T32.1680.0760c"/><lb
 n="0760c01" ed="T"/>聞法方思義，　　如實善修行，　　<lb
 n="0760c02" ed="T"/>次第三慧圓，　　餘教皆無此。　　<lb
 n="0760c03" ed="T"/>唯獨牛王仙，　　妙契真圓理，　　<lb
 n="0760c04" ed="T"/>斯教不勤修，　　寧有怨過此？　　<lb
 n="0760c05" ed="T"/>暫聞除渴愛，　　邪見信心生，　　<lb
 n="0760c06" ed="T"/>聽者發喜心，　　依斯具淨戒。　　<lb
 n="0760c07" ed="T"/>誕應時咸喜，　　成長世皆歡，　　<lb
 n="0760c08" ed="T"/>大化利群生，　　示滅興悲感。　　<lb
 n="0760c09" ed="T"/>讚詠除眾毒，　　憶念招欣慶，　　<lb
 n="0760c10" ed="T"/>尋求發慧明，　　解悟心圓潔。　　<lb
 n="0760c11" ed="T"/>遇者令尊貴，　　恭侍勝心生，　　<lb
 n="0760c12" ed="T"/>承事感福因，　　親奉除憂苦。　　<lb
 n="0760c13" ed="T"/>尸羅具清潔，　　靜慮心澄寂，　　<lb
 n="0760c14" ed="T"/>般若圓智融，　　恒沙福所集。　　<lb
 n="0760c15" ed="T"/>尊容及尊教，　　及尊所證法，　　<lb
 n="0760c16" ed="T"/>見聞思覺中，　　此寶最殊勝。　　<lb
 n="0760c17" ed="T"/>漂流作洲渚，　　害己恒為護，　　<lb
 n="0760c18" ed="T"/>怖者作歸依，　　引之令解脫。　　<lb
 n="0760c19" ed="T"/>淨戒成妙器，　　良田生勝果，　　<lb
 n="0760c20" ed="T"/>善友能饒益，　　慧命由此成。　　<lb
 n="0760c21" ed="T"/>行恩及和忍，　　見者咸欣悅，　　<lb
 n="0760c22" ed="T"/>廣集仁慈心，　　功德無邊際。　　<lb
 n="0760c23" ed="T"/>身口無過惡，　　愛敬由之生，　　<lb
 n="0760c24" ed="T"/>吉祥眾義利，　　咸依善逝德。　　<lb
 n="0760c25" ed="T"/>導師能善誘，　　墮慢使翹勤，　　<lb
 n="0760c26" ed="T"/>等持調曲心，　　迷途歸正道。　　<lb
 n="0760c27" ed="T"/>善根成熟者，　　駕馭以三乘，　　<lb
 n="0760c28" ed="T"/>𢤱悷不調人，　　由悲故暫捨。　　<lb
 n="0760c29" ed="T"/>於遭厄能設，　　安樂勸善修，　　<pb n="0761a" ed="T" id="T32.1680.0761a"/><lb
 n="0761a01" ed="T"/>悲愍苦眾生，　　利樂諸群品。　　<lb
 n="0761a02" ed="T"/>違害興慈念，　　失行者生憂，　　<lb
 n="0761a03" ed="T"/>暴虐起悲心，　　聖德無能讚。　　<lb
 n="0761a04" ed="T"/>恩深於罔極，　　舉世所咸知，　　<lb
 n="0761a05" ed="T"/>於此返生怨，　　尊恒起慈愍。　　<lb
 n="0761a06" ed="T"/>亡身救一切，　　自事不生憂，　　<lb
 n="0761a07" ed="T"/>於諸崩墮人，　　親能為援護。　　<lb
 n="0761a08" ed="T"/>二世行恩造，　　超過諸世間，　　<lb
 n="0761a09" ed="T"/>於闇常照明，　　尊為慧燈炷。　　<lb
 n="0761a10" ed="T"/>人天所受用，　　隨類有差殊，　　<lb
 n="0761a11" ed="T"/>唯尊正法味，　　平等無差別。　　<lb
 n="0761a12" ed="T"/>不觀於氏族，　　色力及年華，　　<lb
 n="0761a13" ed="T"/>隨有善根人，　　求者皆蒙遂。　　<lb
 n="0761a14" ed="T"/>廣現諸希有，　　無緣起大慈，　　<lb
 n="0761a15" ed="T"/>聖眾及人天，　　合掌咸親近。　　<lb
 n="0761a16" ed="T"/>嗚呼生死畏，　　佛出乃光暉，　　<lb
 n="0761a17" ed="T"/>饒益諸眾生，　　皆能滿其願。　　<lb
 n="0761a18" ed="T"/>惡人與共處，　　摧樂取憂危，　　<lb
 n="0761a19" ed="T"/>謗惱害其身，　　猶如受勝德。　　<lb
 n="0761a20" ed="T"/>為物行勤苦，　　曾無染著心，　　<lb
 n="0761a21" ed="T"/>世尊希有德，　　難以名言說。　　<lb
 n="0761a22" ed="T"/>尊遊嶮惡道，　　馬麥及牛鏘，　　<lb
 n="0761a23" ed="T"/>苦行經六年，　　安受心無退。　　<lb
 n="0761a24" ed="T"/>尊居最勝位，　　悲愍化群生，　　<lb
 n="0761a25" ed="T"/>縱遇輕賤人，　　身語逾謙敬，　　<lb
 n="0761a26" ed="T"/>或位尊貴主，　　曾無憍慢心，　　<lb
 n="0761a27" ed="T"/>屈己事眾生，　　卑恭如僕使。　　<lb
 n="0761a28" ed="T"/>機情億萬種，　　論難百千端，　　<lb
 n="0761a29" ed="T"/>如來慈善音，　　一答疑皆斷。　　<pb n="0761b" ed="T" id="T32.1680.0761b"/><lb
 n="0761b01" ed="T"/>恩深過覆載，　　背德起深怨，　　<lb
 n="0761b02" ed="T"/>尊觀怨極境，　　猶如極重恩。　　<lb
 n="0761b03" ed="T"/>怨於尊轉害，　　尊於怨轉親，　　<lb
 n="0761b04" ed="T"/>彼恒求佛過，　　佛以彼為恩。　　<lb
 n="0761b05" ed="T"/>邪宗妬心請，　　毒飯與火坑，　　<lb
 n="0761b06" ed="T"/>悲願化清池，　　變毒成甘露。　　<lb
 n="0761b07" ed="T"/>以忍調恚怒，　　真言銷謗毀，　　<lb
 n="0761b08" ed="T"/>慈力伏魔怨，　　正智降邪毒。　　<lb
 n="0761b09" ed="T"/>群迷從曠劫，　　習惡以性成，　　<lb
 n="0761b10" ed="T"/>唯尊妙行圓，　　一念翻令善。　　<lb
 n="0761b11" ed="T"/>溫柔降暴虐，　　惠施破慳貪，　　<lb
 n="0761b12" ed="T"/>善語伏麁言，　　唯尊勝方便。　　<lb
 n="0761b13" ed="T"/>難提摧巨慢，　　鴦掘起慈心，　　<lb
 n="0761b14" ed="T"/>難調能善調，　　誰不讚希有？　　<lb
 n="0761b15" ed="T"/>唯尊聖弟子，　　法味自怡神，　　<lb
 n="0761b16" ed="T"/>草座以為安，　　金床非所貴。　　<lb
 n="0761b17" ed="T"/>善知根欲性，　　攝化任機緣，　　<lb
 n="0761b18" ed="T"/>或有待其請，　　或無問自說。　　<lb
 n="0761b19" ed="T"/>初陳施戒等，　　漸次淨心生，　　<lb
 n="0761b20" ed="T"/>後談真實法，　　究竟令圓證。　　<lb
 n="0761b21" ed="T"/>怖畏漂流處，　　唯佛可歸依，　　<lb
 n="0761b22" ed="T"/>勇猛大悲尊，　　拯濟諸群品。　　<lb
 n="0761b23" ed="T"/>身雲遍法界，　　法雨灑塵方，　　<lb
 n="0761b24" ed="T"/>應現各不同，　　隨機故有異。　　<lb
 n="0761b25" ed="T"/>善淨無違諍，　　唯尊可承奉，　　<lb
 n="0761b26" ed="T"/>廣利諸人天，　　咸應興供養。　　<lb
 n="0761b27" ed="T"/>身口無起作，　　善化遍群方，　　<lb
 n="0761b28" ed="T"/>所說妙相應，　　此德唯尊有。　　<lb
 n="0761b29" ed="T"/>久修三業淨，　　妙瑞現無邊，　　<pb n="0761c" ed="T" id="T32.1680.0761c"/><lb
 n="0761c01" ed="T"/>普觀諸世間，　　曾無此勝德。　　<lb
 n="0761c02" ed="T"/>況於極惡者，　　純行最上悲，　　<lb
 n="0761c03" ed="T"/>廣利諸眾生，　　勇猛勤精進。　　<lb
 n="0761c04" ed="T"/>聲聞知法者，　　於尊恒奉事，　　<lb
 n="0761c05" ed="T"/>設使證涅槃，　　終名為負債。　　<lb
 n="0761c06" ed="T"/>彼等諸聖眾，　　為己而修學，　　<lb
 n="0761c07" ed="T"/>由捨利生心，　　不名還債者。　　<lb
 n="0761c08" ed="T"/>無明睡已覺，　　悲觀遍群方，　　<lb
 n="0761c09" ed="T"/>荷負起翹勤，　　聖善宜親近。　　<lb
 n="0761c10" ed="T"/>魔怨興惱害，　　佛力已能除，　　<lb
 n="0761c11" ed="T"/>無畏功德中，　　斯但顯少分。　　<lb
 n="0761c12" ed="T"/>悲心化一切，　　聖意絕希求，　　<lb
 n="0761c13" ed="T"/>利樂無不施，　　能事斯皆畢。　　<lb
 n="0761c14" ed="T"/>如來勝妙法，　　若或可遷移，　　<lb
 n="0761c15" ed="T"/>調達與善星，　　不應投此教。　　<lb
 n="0761c16" ed="T"/>無始流轉中，　　互為不饒益，　　<lb
 n="0761c17" ed="T"/>由斯佛出世，　　開示化眾生。　　<lb
 n="0761c18" ed="T"/>鹿苑度俱隣，　　堅林化須跋，　　<lb
 n="0761c19" ed="T"/>此土根緣盡，　　更無餘債牽。　　<lb
 n="0761c20" ed="T"/>法輪久已轉，　　覺悟諸群迷，　　<lb
 n="0761c21" ed="T"/>恒沙受學人，　　皆能利三有。　　<lb
 n="0761c22" ed="T"/>以勝金剛定，　　自碎堅牢身，　　<lb
 n="0761c23" ed="T"/>不捨於大悲，　　自化猶分布。　　<lb
 n="0761c24" ed="T"/>二利行已滿，　　色法兩身圓，　　<lb
 n="0761c25" ed="T"/>救攝一闡提，　　雙林顯佛性。　　<lb
 n="0761c26" ed="T"/>悲心貫三有，　　色像應群方，　　<lb
 n="0761c27" ed="T"/>粟粒以分身，　　爾乃居圓寂。　　<lb
 n="0761c28" ed="T"/>善哉奇特行，　　希有功德身，　　<lb
 n="0761c29" ed="T"/>大覺諸法門，　　世所未曾有。　　<pb n="0762a" ed="T" id="T32.1680.0762a"/><lb
 n="0762a01" ed="T"/>流恩遍含識，　　身語恒寂然，　　<lb
 n="0762a02" ed="T"/>凡愚背聖恩，　　於尊興謗怒。　　<lb
 n="0762a03" ed="T"/>法聚寶藏真無際，　　德源福海實難量，　　<lb
 n="0762a04" ed="T"/>若有眾生曾禮尊，　　禮彼亦名為善禮。　　<lb
 n="0762a05" ed="T"/>聖德神功無有盡，　　我今智劣喻微塵，　　<lb
 n="0762a06" ed="T"/>欲讚如來功德山，　　望崖怯退由斯止。　　<lb
 n="0762a07" ed="T"/>無量無數無邊境，　　難思難見難證理，　　<lb
 n="0762a08" ed="T"/>唯佛聖智獨了知，　　豈是凡愚所能讚。　　<lb
 n="0762a09" ed="T"/>一毫一相充法界，　　一行一德遍心源，　　<lb
 n="0762a10" ed="T"/>清淨廣大喻芳池，　　能療眾生煩惱渴。　　<lb
 n="0762a11" ed="T"/>我讚牟尼功德海，　　憑斯善業趣菩提，　　<lb
 n="0762a12" ed="T"/>普願含生發勝心，　　永離凡愚虛妄識。　　
</ab><lb
 n="0762a13" ed="T"/>
<ab type='juan' subtype='close'>一百五十讚佛頌</ab></div>
</body></text></TEI>